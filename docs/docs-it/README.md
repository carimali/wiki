## Che cos'è CARIcare

CARIcare è una piattaforma di gestione macchine da caffè online che Carimali mette a tua disposizione in quanto utilizzatore dei suoi prodotti; le funzionalità offerte variano a seconda del ruolo garantito dalle credenziali di accesso in tuo possesso. Puoi usare CARIcare su qualsiasi dispositivo smartphone, tablet o pc connesso ad internet.

## Cosa fa CARIcare

- **Monitoraggio**: CARIcare ti consente di visualizzare in tempo reale le informazioni relative alle tue macchine, le erogazioni prodotto, lo stato (connesso/disconnesso) e le notifiche di errore; ti fornisce inoltre un controllo specifico sul caffè in grani con la possibilità di impostare una soglia di consumo e ricevere notifica/e-mail quando quest’ultima viene raggiunta.

- **Controllo remoto**: CARIcare ti consente di modificare tutti i parametri delle ricette presenti in macchina e, se previsto dalla configurazione, il prezzo e il tipo di bicchiere; ti permette inoltre di creare/importare/esportare gruppi di ricette con la possibilità di replicarle su altre macchine simili, di cambiare la lingua della macchina e spegnerla o riavviarla.

- **Assistenza**: CARIcare è in grado di inviare, attraverso notifiche ed e-mail automatiche, gli avvisi o gli errori delle macchine ad un membro specifico del tuo personale: avrai così la possibilità di ripartire le notifiche per tipo: guasto, anomalia lieve, mancanza di prodotto. Puoi creare autonomamente credenziali di accesso a CARIcare per i tuoi utenti dando loro la possibilità di aprire un ticket di assistenza facendo riferimento a una macchina.

## Funzionalità

Le funzionalità a disposizione sono utilizzabili con la stessa semplicità sia dai possessori di una singola macchina Carimali che da coloro che ne possiedono un gruppo; infatti, CARIcare è provvisto di un’interfaccia di controllo ottimizzata per la selezione multipla.

Per rendere intuitivo, efficace e veloce l’utilizzo della piattaforma, l’interfaccia CARIcare ti mette a disposizione aree specifiche così sinteticamente organizzate:

- **Dashboard**: tre cruscotti riepilogativi, pensati in modo che tu possa visualizzare velocemente l’andamento globale del business e delle macchine, erogazione prodotti, installazioni/disinstallazioni macchine e riepilogo funzionale delle stesse: guasti, mancanze prodotto, notifiche varie.
- **Macchine**: ti consente di gestire/organizzare/assegnare le macchine attraverso tutte le funzionalità previste, facilitate dalla possibilità di creare selezioni multiple e utilizzare strumenti di ricerca.
- **Tickets**: crea/gestisci i tickets proprio come in un sistema di assistenza tradizionale, potrai coinvolgere qualsiasi utente CARIcare nella visione o anche nel processo di risoluzione del problema, aiutati consultando i tuoi ticket già risoilti nella sezione storico Tickets.
- **Notifiche**: area di riepilogo che permette di gestire le anomalie ancora da risolvere o di generare un ticket partendo dalle stesse.
- **Clienti**: consente di creare un’entità Cliente in modo da assegnare loro successivamente le macchine da caffè e configurare eventualmente un supporto tecnico e/o rifornimento prodotto per lo stesso.
- **Utenti**: consente di creare un accesso CARIcare a membri del proprio staff e non, specificandone il ruolo.
- **Tags**: consente di creare tags personalizzate con cui “taggare” i propri prodotti: i tags saranno poi utili per ricerche e visualizzazioni personalizzate.
- **Impostazioni** / Profilo: consente di specificare le preferenze di utilizzo della piattaforma quali: lingua, se rivevere o no notifiche via mail, policy e privacy; in questa sezione è conservata anche la vostra chiave personale API.

CARIcare è dotato di un sistema di API, che, previo inserimento chiave personale, consente di inviare/esportare tutti i vostri dati verso altri sistemi o più semplicemente salvarli sui vostri dispositivi.

## Cosa rende unico CARIcare 

CARIcare è stato progettato per essere un portale di servizi flessibile; gli utilizzatori possono infatti modellarne la struttura, il flusso delle informazioni e delle funzionalità creando altri attori, ruoli e permessi specifici, garantendo ad alcuni un accesso base e ad altri la possibilità di creare a loro volta nuove strutture. Questo rende CARIcare e le sue funzionalità potenzialmente utilizzabili con la stessa qualità percepita da chiunque all'interno di un determinato modello di business.




